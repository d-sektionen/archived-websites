<!-- Header requires booth a name and a value. -->
<H2 align=center>Nummer 3 - 95/96</h2> 

<ruler>

<h2>
  DIMD
</h2>
<p>

D-sektionens Interna Mästerskap i Dart kommer i år att gå av stapeln den 23
februari på Herrgår'n. Biljetter kommer att säljas av D-Group från den 19
februari i Bellrummet. Under DIMD tas sektionens lag till DÖMD ut, de två
bästa ur herr respektive damklassen kommer med i sektionslaget. I biljetten
ingår inträde på Herrgår'n, mat och öl.
</p> 
<p><em>
  Andreas, D-group
</em></p>

<ruler>

<h2>
  Lagsläpp DÖMD
</h2>
<p>

D-Group kommer att hålla lagsläpp för DÖMD onsdagen den 15 februari 12.05 i
Baljan. Det kommer att finnas laganmälningsblanketter vid sektionsrummen
från måndagen 12/2. Fyll i en blankett i förväg så går det snabbare!
Medlemmar i lag får förköp till FörDÖMD och DÖMDGasquen. Ett DÖMD-lag består
av fyra personer, två av varje kön, tre av dessa kastar pil och en är lagledare.
</p> 
<p><em>
  Andreas, D-group
</em></p>

<ruler>

<h2>
  D20 - nu har det hänt!!!
</h2>
<p>
Förhoppningsvis har det inte gått någon av sektionens medlemmar förbi att vi
firat 20-årsjubileum. Efter en stillsam inledning med en väldig massa
ballonger, som av någon anledning försvann på fredag kväll (utom två som bor
uppe under taket), följde en tipspromenad, en datanspelsturnering där
överKOKOn Bjerk slog sektionsordförandena på fingrarna, godisregn,
piltävling, tårtkalas och annat skoj. Ett antal välbesökta och av alla
parter uppskattade företagsfrukostar och -luncher hölls i Kårallens
skrivsal. Mest välbesökt var av någon anledning Silicon Graphics lunch... 
</p>
<p>
Onsdagspuben med mekanikvideo, G3 och trevlig trubadur var välbesökt, i alla
fall tills de varma mackorna tog slut. Club 20 på fredagen blev inte riktigt
en så stor fest som det var tänkt, men de som var där hade kul med hjälp av
bärs, sprit och helium. Coverbandet Sunway six var en höjdare. 
</p>
<p>
På lördagen var det äntligen dags för jubiléets höjdpunkt - balen! Givetvis
var den alldeles... alldeles... underbar!!! Jätte- jätte- jättegod mat,
trevliga tal, välljudande gyckel och ett storslaget fyrverkeri (och
4-verkeri...) med schyssta bomber. Efter kaffet sprang vi med lätta steg
uppför trappen och anträdde dansen. Svettigt var det, men uj så skoj. När
DJn spelade den sista wienervalsen vid tredraget var vi bara tre par på
dansgolvet, men det var lika kul ändå. Fler baler åt folket!!! Tack till
alla som gav oss födelsedagspresenter, gick på festerna och fixade och
donade med jubiléet. 
</p>
<p><em>
  Lasse, foxtrotfetischist
</em></p>

<ruler>

<h2>
   LARM
</h2>
<p>
Missa inte <a href=http://www.lintek.liu.se/arrangemang/larm/>LARM</a> 7-8 februari. Ta chansen att träffa så många som möjligt av
de cirka 80 utställarna och gå på någon av de 20 företagspresentationerna.
Inte minst ska Du givetvis hälsa på vår huvudsponsor <a href=http://www.abb.se>ABB</a>!
</p> 
<p><em>
  Mats, Spons
</em></p>

<ruler>

<h2>
  Företagskvällar
</h2>
<p>
MafU anordnar två företagskvällar i februari. 14/2 och 28/2. Data General
kommer troligtvis att stå på programmet en av kvällarna. Mer info kommer
givetvis.
</p> 
<p><em>
  Jörgen, MafU-Ordf
</em></p>

<ruler>

<h2>
  Offe snackar
</h2>
<p>
Hejsan hoppsan. Det har hänt mycket på sistone. Vi har haft 20-årsjubileum,
vi har hunnit haft styrelsemöte och jag har varit på LinTek fullmäktige.
Jubiléet tyckte jag blev väldigt lyckat med  en jättemysig bal på slottet
(eller var det  Stallgården?) som avslutning. Ett jättetack till alla som
har jobbat med D20. 
På styrelsemötet senast gick vi bl a igenom sektionens ekonomi vilken visade
sig vara vid god vigör. 
På LinTek fum diskuterades huruvida  LinTek ska stå som ekonomisk garant för
SOF eller inte. Diskussionen blev dock inte speciellt långvarig eftersom
LinTeks styrelse inte hunnit arbeta fram tillräckligt med förslag till hur
frågan skall lösas. Punkten bordlades till nästa fullmäktige.
Nog med babbel för denna gång!
</p> 
<p><em>
  Mathias, Ordf
</em></p>

<ruler>

<h2>
  Infostuga
</h2>
<p>
Missa inte infostugan 14/2 kl 12 i C2!!! 
</p> 
<p><em>
  Richard, Sekr
</em></p>

<ruler>

<h2>
  Y-sektionen talar
</h2>
<p>
Fredrik vill inte säga nåt till oss - jo förresten, han undrar vad D:arna
har för åsikt i frågan "är 'Cityakuten' eller 'Åtalad för mord' bäst?"
</p> 
<p><em>
  Fredrik, <img src=/d/icons/y.gif alt=Y width=13 height=13 border=0>-Ordf gm Lasse
</em></p>

<ruler>

<h2>
  DFT
</h2>
<p>
Dataforskning för teknologer är en årligen återkommande händelse där
företag eller forskare kommer och berättar om aktuell och intressant forskning. 
Datum är nu spikat till 2 maj och nu är sista chansen att tala om för oss
vad ni har för önskemål angående denna dag. Lägg en lapp i avsedd låda vid
facken eller i Qulan och berätta om era drömföreläsare eller ämnesområden ni
är intresserade av att höra mer om.
</p> 
<p><em>
  Anna, vice Ordf
</em></p>

<ruler>

<h2>
  Tomrum
</h2>
<p>
P.g.a. PUM, dum och flum lämnas resten av denna D:s information öppen för
egna anteckningar och luffarschack.
</p> 
<p><em>
  Redax, relax
</em></p>

<ruler>


<footer>
