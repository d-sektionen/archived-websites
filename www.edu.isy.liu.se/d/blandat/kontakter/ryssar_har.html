<HTML><HEAD><TITLE>Datateknologsektionen LiTH - Ryssbesök från Jeltsins hemstad</TITLE></HEAD><BODY TEXT=#000000 BGCOLOR=#FFFFFF LINK=#0000EE VLINK=#551A8B ALINK=#FF0000><img src=/d/icons/lheader_d.gif width=169 border=0 vspace=0 align=left hspace=0 height=20 ALT=><img src=/d/icons/rheader_d.gif width=100% border=0 vspace=0 height=20 ALT=><p>
<p>
Veckan före DÖMD hade vår sektion för andra gången celebert besök av fyra ryska datateknologer från Rysslands största tekniska universitet, Ural State Technical University, som ligger i Jekaterinburg. Det blev en hektisk vecka för Dima, Anna, Katja och Natasha som började med att de blev inkvarterade hos sin respektive fadder i Rydsgettot.
Dagen efter blev de väl omhändertagna av ICL i Mjärdevi, som väckte stort intresse med sina systemlösningar inom bankvärlden. Efter ICL besöket blev det en grundlig inspektion av det nya IKEA-huset innan den intensiva dart-träningen, inför DÖMD, på Herrgårn tog vid. Nästa dag blev våra kamrater guidade runt på IDA och ISY och resten av universitets sevärdheter. På torsdagen var det dags för kulturutbyte, faddrarna erbjöd Ä&P och ryssarna stod för vodka (så klart). Utbytet visade sig bli mycket lyckat. 
<img src="ryss_ida.gif" align=right alt="" width=427 height=377> 
<br>Trots uppståndelsen och den massiva mediabevakningen (Radio Ryd, Östgöten) på DÖMD, lyckades det ryska debutlaget "Russian Vodka" hålla nerverna under kontroll. På kvällen var det dags för sittning, under vilken ryssarna framförde ett bejublat gyckel. Festen blev en ny och uppskattad upplevelse för dem.
Dagen efter började som brukligt lugnt, men på kvällen orkade vi alla med en svensk afton med sill och potatis. Sista dagen spenderades bl a på guidade rundturer på stan och i gamla Linköping. En lärorik föreläsning om hur det är att plugga och leva i Ryssland avslutade dagen.
Det blev ett lyckat besök för både D-sektionen och våra ryska kamrater. Vi var ömsesidigt överens om att utbytet mellan oss ska fortsätta i framtiden. Vi vill gärna tacka faddrarna Fanny, Tina, Bronk och  Jakob samt passa på att rekommendera de som vill få en upplevelse att minnas, att bli fadder nästa gång. 
</p>
<p >Daniel Boestad, Johan Björklund, Robert Book</p>
<br clear=right>

<br><hr><center><address><a href=mailto:webmaster-d@isy.liu.se>webmaster-d@isy.liu.se</a></address>



